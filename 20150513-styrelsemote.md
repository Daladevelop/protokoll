# PROTOKOLL för styrelsemöte i Daladevelop
2015–05–13 20:30 - #daladevelop@freenode.net

## 1. Mötet öppnas
Ordförande Österlund förklarade mötet öppnat.

## 2. Närvarande
Emil Österlund Mikael Jorhult Henrik Carlsson Sverker Norlander Jonathan Erlandsson

## 3. Rapporter
### 1. Ekonomisk rapport
Sverker kommer att sammanställa ekonomisk rapport till nästa styrelsemöte efter att han fått tillgång till bankkontot.

### 2. Minecraft-LAN
Väldigt lyckad tillställning med omkring 45 deltagande. Allt fungerande som utlyst. Jonathan gjorde ett utomordentligt jobb med nätverk och servrar som fungerade felfritt under kvällen.
Resulterade i 810 kronor i donationer från föräldrar.

### 3. Hemsidan
Jonas Löfgren har levererat en skiss för förstasidan som Mikael har börjat arbeta med och implementera i ett tema för WordPress. Uppskattningsvis kan den vara klar och uppe om en månad.

## 4. Ordförandeskap i föreningen
### 1. Emil Österlund avgår
Emil väljer att avgå från ordförandeposten.

### 2. Val av ny ordförande
Styrelsen väljer Jonathan Erlandsson som ny ordförande för föreningen.
Erlandsson övertog ordförandeskapet för mötet. 
## 5. Barnhack
Styrelsen väljer att ge Emil Österlund i uppdrag att sätta samman en arbetsgrupp att leda och för föreningen driva barnhacks verksamhet vidare under hösten.

## 6. Övriga frågor
### 1. Studiecirklar
Jonathan tog upp att det kan finnas möjlighet att driva någon del av vår verksamhet i form av en studiecirkel tillsammans med något av studieförbunden.
Mikael tar på sig att göra första sondering och undersöka hur det eventuellt skulle kunna passa in i vår verksamhet.

### 2. Swish
En del har efterfrågat möjligheten att betala medlemsavgiften med hjälp av Swish. Sverker undersöker våra möjligheter att utnyttja det till nästa styrelsemöte.

## 7. Nästa möte
Nästa möte beslutas hållas onsdagen den 10 juni klockan 20.30 via IRC.

## 8. Mötet avslutas
Ordförande Erlandsson avslutade mötet.




Jonathan Erlandsson, mötesordförande



Mikael Jorhult, sekreterare