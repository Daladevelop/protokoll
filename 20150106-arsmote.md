# PROTOKOLL för årsmöte i Daladevelop
2015-01-06 15:00 - Teknikverkstan, Falun

## 1. Val av ordförande och sekreterare för mötet.
Mötet beslutade välja Leo Thorsell och Mikael Jorhult till ordförande respektive sekreterare för mötet.

## 2. Fastställande av röstlängd för mötet.
Röstlängden fastställdes av mötet. Deltog gjorde 13 medlemmar:

Emil Österlund
Mikael Jorhult
Henrik Carlsson
Jonathan Erlandsson
Christian Fridén
Robert Gravsjö
Olle Gustafsson
Karl-Henrik Nilsson
Sverker Norlander
Christofer Vilander
Leo Thorsell
Kristoffer Tångfelt
Ted Wallin

## 3. Val av protokolljusterare.
Mötet väljer Emil Österlund att justera protokollet.

## 4. Fråga huruvida mötet är stadgeenligt utlyst.
Samtliga deltagare ansåg mötet stadgeenligt utlyst.

## 5. Styrelsens verksamhetsberättelse för det senaste verksamhetsåret.
Ordförande Emil Österlund föredrog verksamhetsberättelsen för det gångna året. Mötet beslutade att lägga den till handlingarna efter att även samarbetet med Teknikverkstan läggs till i texten.

## 6. Styrelsens ekonomiska berättelse (balans och resultaträkning) för det senaste verksamhetsåret.
Kassör Henrik Carlsson föredrog föreningens ekonomiska berättelse. Föreningen har en liten omsättning och en liten vinst efter intäkter på 9200 kronor och utgifter på 6200 kronor. Den största delen av inkomster består av medlemsavgifter men också gåvor. Dock har flera medlemmar ännu inte betalat medlemsavgift för 2014.

## 7. Revisionsberättelse för det senaste året.
Den valda revisorn Björn Pehrsson har ännu inte getts möjlighet att gå igenom den ekonomiska berättelsen och därför inte inkommit med en revisionsberättelse. Mötet beslutade bordlägga frågan till extra årsmöte.

## 8. Fråga om ansvarsfrihet för styrelsen för den tid revisionen avser.
Frågan om ansvarsfrihet för styrelsen bordläggs till extra årsmöte i väntan på revisionsberättelse.

## 9. Fastställande av medlemsavgifter.
Mötet beslutade om höjning och fastställde medlemsavgiften för 2015 till 200 kronor, samt 100 kronor för personer under 18 år.

## 10. Fastställande av arbetsplan samt budget för kommande verksamhetsår.
Mötet fastställer arbetsplanen för kommande verksamhetsår med tillägget att föreningen även bör verka för en öppen och jämlik miljö.

## 11. Val av ordförande i föreningen under en period om ett år.
Mötet beslutade att välja Emil Österlund till ordförande.

## 12. Val av sekreterare i föreningen under en period om ett år.
Mötet beslutade att välja Mikael Jorhult till sekreterare.

## 13. Val av kassör i föreningen under en period om ett år.
Mötet beslutade att välja Sverker Norlander till kassör.

## 14. Val av eventuella ytterligare ledamöter under en period om ett år.
Henrik Carlsson, Jonathan Erlandsson och Karl-Henrik Nilsson valdes till ledamöter av mötet.

## 15. Val av revisorer.
Mötet beslutade välja Leo Thorsell och Ted Wallin till revisorer.

## 16. Behandling av styrelsens förslag och eventuellt inkomna motioner.
Inga förslag från styrelsen eller motioner har inkommit.

# 17. Övriga frågor.
### a. Verktyg
Det finns ett önskemål bland flera av mötets deltagare att ha en gemensam pool med verktyg. Detta föreslås lösas genom att man vid nästa hackathon tar med eventuella verktyg man har hemma och kan tänka sig skänka eller låna ut till föreningen. Styrelsen ordnar förvaring av dessa.

### b. Hantering av medlemsskap
Mötet ger styrelsen i uppdrag att se över hanteringen av medlemmar och då främst ett bra och tydligt medlemsregister.

### c. Medlemsavgift för deltagare i barnhack
Frågan om huruvida deltagare i barnhack ska vara medlemmar i föreningen eller inte lyfts. Mötet är överens om att det är önskvärt men att barn under 13 bör erbjudas kraftigt subventionerat medlemskap, om möjligt avgiftsfritt.

Mötet beslutar ge styrelsen i uppdrag att utreda möjligheten att erbjuda kostnadsfritt medlemskap till barn upp till 13 år.

Mötet ger även styrelsen mandat att införa en reducerad, eller om möjligt kostnadsfri, årsavgift för barn upp till 13 år.

### d. Bankgiro
Flera deltagare vid mötet anser att det vore lättare för medlemmar att betala in medlemsavgiften om det kunde göras via bankgiro. Emil påpekar också att ett bankgiro är lättare och säkrare att dela med sig av på till exempel hemsidan och liknande kanaler än numret till ett vanligt bankkonto.

Mötet ger styrelsen i uppdrag att skaffa ett bankgironummer till föreningen.

### e. Permanent lokal
Frågan om permanent lokal har tidigare lyfts. Detta är dock ingenting som utretts vidare då samarbetet, och tillgången, till Teknikverkstan är så fördelaktig. Mötet är samstämmigt i att föreningen än så länge inte har ett behov av en egen lokal.

Om mer konkreta planer och evenemang dyker upp så finns det dock möjlighet att söka bidrag och utreda detta vidare menar Emil.

### f. Stadgeändring
Det har framkommit att föreningen i stadgarna har onödigt höga krav för att genomföra ändringar i desamma. Detta var kommer att bli ett allt större problem ju mer föreningen växer så detta behöver ändras snarast.

För att komma till rätta med detta diskuterades olika lösningar men mötet menar att vägen att gå är att låta styrelsen kalla till ett extra årsmöte, som hålls online, där enda punkten på föredragningslistan kommer att vara stadgeändringen.




Leo Thorsell, ordförande



Mikael Jorhult, sekreterare



Emil Österlund, justerare