# PROTOKOLL för årsmöte i Daladevelop
2016-01-16 13:00 - Teknikverkstan, Falun

## 1. Val av ordförande och sekreterare för mötet.
Mötet beslutade välja Karl-Henrik Nilsson och Mikael Jorhult till ordförande respektive sekreterare för mötet.

## 2. Fastställande av röstlängd för mötet.
Röstlängden fastställdes av mötet. Deltog gjorde 13 medlemmar:

Carl Björknäs
Henrik Carlsson
Joakim Carlsson
Jonathan Erlandsson
Olle Gustafsson
Peter Hjärtquist
Mikael Jorhult
Karl-Henrik Nilsson
Sverker Norlander
Leo Thorsell
Ted Wallin
Kakis Ziliaskoudis
Emil Österlund

## 3. Val av protokolljusterare.
Mötet väljer Emil Österlund att justera protokollet.

## 4. Fråga huruvida mötet är stadgeenligt utlyst.
Samtliga deltagare ansåg mötet stadgeenligt utlyst.

## 5. Styrelsens verksamhetsberättelse för det senaste verksamhetsåret.
Styrelseledamot Karl-Henrik Nilsson föredrog verksamhetsberättelsen för det gångna året. Mötet beslutade att lägga den till handlingarna.

## 6. Styrelsens ekonomiska berättelse (balans och resultaträkning) för det senaste verksamhetsåret.
Kassör Sverker Norlander föredrog den ekonomiska berättelsen. Föreningen har en ganska liten omsättning där medlemsavgifterna utgör den största intäkten och komponenter till verksamheten den största utgiften. Det råder balans mellan in- och utgifter. Föreningen har just 9972 kronor i kassan.

Mötet beslutade att lägga den ekonomiska berättelsen till handlingarna.

## 7. Revisionsberättelse för det senaste året.
Revisor Ted Wallin föredrog sin revisionsberättelse för det bågna året. Mötet beslutade att lägga den till handlingarna.

## 8. Fråga om ansvarsfrihet för styrelsen för den tid revisionen avser.
Mötet beslutade ge styrelsen ansvarsfrihet för det gångna verksamhetsåret.

## 9. Fastställande av medlemsavgifter.
Mötet fastställde ordinarie medlemsavgiften för 2016 till 200 kronor. Personer under 18 år betalar en reducerad medlemsavgift om 100 kronor och personer under 13 år blir medlemmar gratis.

## 10. Fastställande av arbetsplan samt budget för kommande verksamhetsår.
Mötet fastställer arbetsplanen för kommande verksamhetsår enligt förslag från styrelsen med tillägg om att föreningen ska jobba för att skapa lokalavdelningar och därigenom få en större geografisk spridning på verksamheten.

## 11. Val av ordförande i föreningen under en period om ett år.
Mötet beslutade att välja Emil Österlund till ordförande.

## 12. Val av sekreterare i föreningen under en period om ett år.
Mötet beslutade att välja Leo Thorsell till sekreterare.

## 13. Val av kassör i föreningen under en period om ett år.
Mötet beslutade att välja Sverker Norlander till kassör.

## 14. Val av eventuella ytterligare ledamöter under en period om ett år.
Joakim Carlsson, Karl-Henrik Nilsson och Ted Wallin valdes till ledamöter av mötet.

## 15. Val av revisorer.
Mötet beslutade välja Olle Gustafsson och Kakis Ziliakoudis till revisorer.

## 16. Behandling av styrelsens förslag och eventuellt inkomna motioner.
### a. Föreningsmöten
Emil Österlund har inkommit med en motion att styrelsemöten så långt det är möjligt ska hållas som öppna föreningsmöten dit samtliga medlemmar inbjuds att delta.

Mötet beslutar att godkänna motionen.

### b. Kartläggning
Karl-Henrik Nilsson har inkommit med en motion om att kartlägga föreningens struktur, processer och arbetssätt och sammanställa detta i en wiki.

Mötet beslutar att godkänna motionen.

### c. Lokala avdelningar
Emil Österlund har inkommit med en motion att skapa möjligheten för medlemmar att skapa lokala avdelningar för att få större geografisk spridning av föreningens aktiviteter.

Mötet beslutar godkänna motionen och ge medlemmar möjlighet att ansöka hos styrelsen för att starta egna lokalavdelningar. Styrelsen har också möjlighet att ge ett startbidrag på 1000 kronor.

## 17. Övriga frågor.
### a. Valberedning
Emil Österlund yrkade på att de avgående ledamöterna från styrelsen Henrik Carlsson och Mikael Jorhult skulle väljas som valberedning. Mötet beslutade bifalla förslaget.




Karl-Henrik Nilsson, ordförande



Mikael Jorhult, sekreterare



Emil Österlund, justerare