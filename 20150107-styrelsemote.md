# PROTOKOLL för styrelsemöte i Daladevelop
2015-01-07 20:30 - #daladevelop@freenode.net

## 1. Mötet öppnas
Ordförande Österlund förklarade mötet öppnat.

## 2. Kort presentation av alla
Respektive styrelsemedlem presenterade sig själv.

## 3. Rapporter
### 1. Ekonomi
Mötet ansåg inte en ekonomisk rapport nödvändig direkt efter årsmötet men vill ha den som återkommande punkt för uppföljning.

### 2. Övriga
Inga övriga rapporter fanns att föredra.

# 4. Kommande aktiviteter
### 1. Hackathon 14 februari
Nästa hackathon hålls på Soltorgsgymnasiet i samarbete med Soltorgsgymnasiet och Framtidsmuséet. Emil och Karl-Henrik kommer att delta och förväntar sig kunna övertala ytterligare medlemmar att hjälp till.

Föreningen ordnar så att man kan bygga så kallade ”The Most Useless Machine” på plats för att komma igång och därefter finns möjlighet att hacka fritt under kvällen/natten.
 
### 2. Hackaton 14 mars
Planeras efter 14 februari.

### 3. Hackaton 18 april
Planeras efter 14 februari.

### Mini Maker Faire
Emil har inlett arbetet och börjat kartlägga möjligheter och behov samt potentiella samarbetspartners. Han har också tagit en initial kontakt med Make Inc. som står bakom varumärket Mini Maker Faire.

Att använda varumärket är förknippat med en licenskostnad men ska vara värt det enligt Stockholm Maker Faire då de står för logotyp, guidning och hjälp inför evenemanget. 
## 5. Barnhack
Ett möte med Dataföreningen för att diskutera ett eventuellt samarbete är bokat den 22 januari klockan 17.30. Tills dess väntar vi med att planera fler träffar. Emil och Henrik representerar föreningen vid mötet.

## 6. Medlemssystem
Årsmötet gav styrelsen i uppgift att se över bättre rutiner för medlemshantering.

En automatisk process där man kan bli medlem via hemsidan är önskvärd. Detta bör resultera i registrering i en databas och att den blivande medlemmen får ett meddelande med möjliga betalningsalternativ.

Karl-Henrik får i uppdrag att utreda hur funktionaliteten skulle kunna se ut.

Tills dess jobbar vi med nuvarande system bestående av ett kalkylblad i Google Docs och manuell avstämning.

## 7. Hemsidan
Det finns önskemål om att bättre kunna lyfta fram evenemang och kalendarium än vi gör idag.

Karl-Henrik undersöker om det finns intresse från någon studenter Grafisk Teknologi på högskolan medan Mikael och Emil stämmer av med de designers som återfinns bland medlemmarna.

## 8. Övriga frågor
### 1. Extra årsmöte för stadgeändring
Ett extra årsmöte beslutas hållas mellan online mellan den 2 februari och 8 februari där medlemmar ges möjlighet att rösta för stadgeändring angående förutsättningar för stadgeändringar.
Kallelse skickas ut snarast.

### 2. Global Game Jam
Mötet tycker det är intressant att hålla ögonen på för att kunna delta i och visa upp föreningen till nästa år.

## 9. Nästa möte
Nästa möte beslutas hållas onsdagen den 18 februari klockan 20.30 via IRC.

## 10. Mötet avslutas
Ordförande Österlund avslutade mötet.




Emil Österlund, ordförande



Mikael Jorhult, sekreterare