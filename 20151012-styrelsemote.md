# PROTOKOLL för styrelsemöte i Daladevelop
2015-10-12 20:30 - #dvlpboard@freenode.net

## 1. Mötet öppnas
Ordförande Erlandsson förklarade mötet öppnat.

## 2. Närvarande
Jonathan Erlandsson
Sverker Norlander
Mikael Jorhult
Karl-Henrik Nilsson

## 3. Rapporter
### 1. Ekonomisk rapport
Sverker har nu varit på banken för att kunna få tillgång till kontot. Lite pappersexercis återstår men han räknar med att detta är löst till nästa styrelsemöte.

Vi har sedan förra mötet fått två nya medlemmar i samband med hackathonet den 3 oktober. Föreningen har också mottagit 600 kronor i donationer från medlemmar under Tekniktorsdag-evenemangen.

### 2. Hemsidan
Mikael rapporterar att den nya hemsidan nu är publicerad och att all tillhörande kod ligger på föreningens GitHub.

Förslag om bättre skydd mot spam i formulär och att formulärsfält görs tydligare kommer från styrelsen. Mikael skapar issues på Github utifrån önskemålen för att peka ut dem så att den med lite tid över kan bidra med förslag på lösningar. 
## 4. Aktiviteter under hösten 2015
Mikael rapporterar att Tekniktorsdagarna för barn har kört igång för hösten och är fullbokat med omkring 20 deltagare. Hittills väldigt uppskattat och har lett till en del donationer till föreningen.

Mikael rapporterat också att ett hackathon genomfördes på temat ”Spel” som lockade omkring 15 personer. Vi fick två nya medlemmar som precis upptäckt föreningen.

Henrik ansvarar för det återstående hackathonet under hösten som kommer att ha temat ”Den öppna webben”.

## 5. Bidragsansökningar
Vi har fått svar på vår bidragsansökan hos Vinnova och tyvärr inte blivit fått något bidrag deras utlysning.

Påverkar ingen planerad verksamhet men kommer att innebära mindre medel till laborationskit till barnverksamheten.

## 6. Övriga frågor
### 1. Dokumentation av föreläsningar
Det har kommit önskemål från medlemmar om möjligheten till att spela in föreläsningar vid våra evenemang.

Form och hur det rent praktiskt skulle kunna göras behöver ses över men konsensus är att det skulle kunna gynna både förening och de som föreläser.

Mikael hör efter om det finns studenter från högskolans medieutbildningar som skulle kunna tänka sig att hjälpa till att genomföra ett försök.

### 2. Form för styrelsemöten
Karl-Henrik föreslog att vi, för att förenkla deltagandet i styrelsemöten, gör detta via röstchat istället för IRC.

Efter diskussion kring olika VoIP-lösningar kommer mötet fram till att testa Google Hangouts för nästa möte.

## 7. Nästa möte
Nästa möte beslutas hållas via Hangouts den 30 november.

## 8. Mötet avslutas
Ordförande Erlandsson avslutade mötet.




Jonathan Erlandsson, mötesordförande



Mikael Jorhult, sekreterare