# PROTOKOLL för styrelsemöte i Daladevelop
2015-11-30 20:30 - Google Hangouts

## 1. Mötet öppnas
Ordförande Erlandsson förklarade mötet öppnat.

## 2. Närvarande
Jonathan Erlandsson
Sverker Norlander
Mikael Jorhult
Henrik Carlsson
Karl-Henrik Nilsson

## 3. Rapporter
### 1. Ekonomisk rapport
Sverker rapporterar att föreningen har 3772 kronor i kassan. Förändringen sedan förra mötet beror på den beställning som gjordes hos Adafruit. Betalningar för dessa bör komma in de närmaste veckorna.

Sverker har nu kopplat Swish till vårt konto så att medlemsavgifter nu kan betalas även den vägen. Föreningens Swish-nummer är 123 521 70 62. Varje betalning till numret kostar föreningen 1,50 kronor men om det förenklar för nya medlemmar anser styrelsen att det är en okej kostnad att ta. 
## 4. Aktiviteter under hösten 2015/våren 2016
Ett hackathon, den 12 december på temat ”Den öppna webben”, återstår under hösten och har just nu 10 anmälda. Henrik är ansvarig för genomförandet.

Även Tekniktorsdag har ett återstående evenemang kvar under hösten. Den 17 december planerar man att fortsatt lära ut programmering med hjälp av Arduino.

Ett hackathon är även planerat den 16 januari där Emil Österlund ansvarar för genomförandet. Temat kommer att bli ”Allt som flyger” med gästföreläsare om att bygga egna quad-/octocopters. Till detta har Emil önskat 1500 kronor för att täcka eventuella reseersättningar för föreläsare.

Styrelsen godkänner att 1500 kronor får användas till hackthonet den 16 januari.

## 5. Årsmöte
Styrelsen beslutar att hålla årsmötet i samband med hackathonet den 16 januari. Mikael ges i uppdrag att skicka ut en kallelse till den 16 januari klockan 13.00 på Teknikverkstan.

Samtliga dokument bör vara klara till nyår för att revisorerna hinner granska dem och skriva revisionsberättelse innan årsmötet.

Mikael skapar dokument i den gemensamma mappen på Google Drive så att alla kan bidra med text.

## 6. Lokal
Falu kommun har beslutat att lägga ner Teknikverkstan vilket lämnar föreningen utan lokal, kanske så tidigt som februari 2016.

Mikael har tillsammans med Emil Österlund påbörjat samtal med representanter från Kulturhus 1014 för att undersöka möjligheten att låna eller hyra lokaler hos dem. De var positiva och kan med stor sannolikhet bistå med lokaler gratis eller till rabatterat pris.

Styrelsen ger Mikael i uppdrag att fortsätta samtalen med Kulturhus 1014 tillsammans med Emil.

## 7. Donation från Dalarna Linux Users’ Group
Dalarna Linux Users’ Group, DaLUG, kommer att lägga ner sin verksamhet vid årsskiftet och ska enligt sina stadgar donera kvarvarande medel till föreningar som uppmuntrar open source och i synnerhet Linux i någon form. Deras kassör har kontaktat Mikael för att donera 7000 kronor till Daladevelop.

I samband med donationer önskar de att deras medlemmar förs över till Daladevelop och ges medlemskap under de kommande fem åren.

Styrelsen är positiv och ger Mikael i uppdrag att bistå DaLUG i att genomföra överföringen.

## 8. Övriga frågor
Karl-Henrik föreslår att att vi skapar en Trello board för att hålla reda på saker som ska göras för att enkelt kunna följa styrelsearbetet.

Styrelsen ger Karl-Henrik i uppdrag att sätta upp den och bjuda in övriga.

## 9. Nästa möte
Nästa möte beslutas hållas via Google Hangouts den 5 januari klockan 20.00.

## 10. Mötet avslutas
Ordförande Erlandsson avslutade mötet.




Jonathan Erlandsson, mötesordförande



Mikael Jorhult, sekreterare