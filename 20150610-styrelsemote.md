# PROTOKOLL för styrelsemöte i Daladevelop
2015-06-10 20:30 - #daladevelop@freenode.net

## 1. Mötet öppnas
Ordförande Erlandsson förklarade mötet öppnat.

## 2. Närvarande
Jonathan Erlandsson
Mikael Jorhult
Henrik Carlsson

## 3. Rapporter
### 1. Ekonomisk rapport
Den ekonomiska rapporten ordläggs till nästa möte då Sverker var frånvarande.

### 2. Barnhack
Mikael rapporterar att planeringsmöte hållits inför höstens barnaktiviteter. Emil Österlund har satt samman en arbetsgrupp som tillsammans planerat in fem tillfällen under hösten med start i september. Evenemangen marknadsförs via e-post till de som varit med tidigare samt till rektorer på skolor i Dalarna.

### 3. Hemsidan
Mikael rapporterar att arbetet med den nya designen för hemsidan går framåt och som planerat. 
## 4. Aktiviteter under hösten 2015
Henrik föreslår ett öppet och temalöst hackathon under sommaren. Styrelsen ger Mikael och Henrik i uppdrag att anordna ett hackathon den 15 augusti. Henrik stämmer av lokal och Mikael ordnar anmälan.

Utöver det beslutar styrelsen att det ska arrangeras ytterligare två hackathon under hösten, den 3 oktober och den 12 december med tema ”Spel” respektive ”Den öppna webben”. Mikael ansvarar för genomförandet den 3 oktober och Henrik för den 12 december.

## 5. Bidragsansökningar
Vinnova accepterar sedan en tid tillbaka bidragansökningar för projekt. Styrelsen ser främst att detta ger oss möjlighet att söka bidrag för att utveckla vår barnverksamhet.

Styrelsen uppdrar åt Mikael att skriva underlag till en projektansökan för avstämning med styrelsen i början av augusti.

## 6. Övriga frågor
Inga övriga frågor fanns att behandla.

## 7. Nästa möte
Nästa möte beslutas hållas onsdagen den 5 augusti klockan 20.30 via IRC.

## 8. Mötet avslutas
Ordförande Erlandsson avslutade mötet.




Jonathan Erlandsson, ordförande



Mikael Jorhult, sekreterare